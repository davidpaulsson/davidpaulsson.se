---
layout: post
title: "WyWallet: Släpp inte en tjänst om den inte är färdig"
comments: true
date: 2012-10-24
---

Tekniktörstande man är så har jag registrerat mig och hoppat på [WyWallet](http://wywallet.se/). Ett samarbete mellan alla stora teleoperatörer: Telia, Halebop, Tele2, Comviq, Telenor och 3. En underbar idé, äntligen kan jag betala SMS-köp via mitt kontokort—eller via min WyWallet-plånbok rättare sagt.

Eftersom jag har ett företagsabonnemang så nappade jag verkligen direkt. Rätt ofta så vill jag köpa en bussbiljett eller lösa parkering utan att min arbetsgivare ska behöva betala för mina privata kostnader. Men ibland så vill jag ändå att [byBrick](http://bybrick.se/) ska betala, till exempel vill jag fortfarande kunna köpa SMS-biljett hos SL när jag ska besöka vårt Stockholmskontor. Så jag vill kunna välja.

## Idealiskt scenario

I den bästa av alla världar kan jag fortsätta att betala via SMS och kostnaden hamnar på min telefonfaktura. Och sen när det passar kan jag öppna WyWallet-appen och köpa en SMS-biljett genom den så dras pengarna från mitt konto hos WyWallet. Synd att det inte fungerar så…

## Hur det fungerar och varför WyWallet inte är en färdig tjänst (än)

WyWallet hanterar nu alla mina köp. Utan möjlighet för mig att kunna välja själv. Går jag in i min WyWallet-app så finns det under Inställningar ett val där jag ska kunna ändra ”Betalsätt för SMS-köp”.

![WyWallet ger mig inte så många valmöjligheter.]({{ site.url }}/img/posts/wywallet-1.png)

Jahapp, tänker jag. När jag kollar det här sitter jag på tåget på väg till Stockholm och jag vet att jag kommer att behöva köpa en biljett till tunnelbanan som jag brukar göra. Eftersom jag bara precis registrerat mig på WyWallet så har jag inte laddat på några pengar i min digitala plånbok ännu, och känner inte riktigt för att sitta och krångla med det samtidigt som jag ska gå igenom spärrarna på T-centralen. Plus att jag vill ju inte betala det här privat, som jag berättade tidigare, jag vill att det här SMS-köpet ska hamna på mitt telefonabonnemang.

Jag testar väl att beställa min SL-biljett via SMS som jag alltid gjort. Och så hoppas jag att

1. Det fungerar som vanligt eller
2. det funkar inte, men jag får någon slags möjlighet att betala via mitt abonnemang ändå.

![Nehe? Vad gör jag nu då?]({{ site.url }}/img/posts/wywallet-2.png)

Nu är jag lite irriterad och får gå in på Pressbyrån och köpa en remsa för att kunna ta mig till jobbet (det går öven att betala enkelresa direkt i spärren, men det är pissdyrt + dom accepterar bara kontanter. Ha! ”Kontanter”, tänker du. Precis så. Vem har egentligen typ 80+ kronor i kontanter att åka tunnelbana på sig??).

## Hej svejs WyWallet

Så jag bestämmer mig att för att ta bort mig från WyWallet så länge, återkomma någon gång i framtiden när det går att skilja på vilka köp som ska göras hur. Men inte ens det verkar vara speciellt enkelt.

Jag besöker wywallet.se, loggar in och hittar mitt telefonnummer. Väljer att klicka på knappen Ta bort. Och får följande felmeddelande:

**Minst ett mobilnummer måste vara registrerat.**

Ok? Varför visar ni mig en knapp där jag kan ta bort mig själv om det ändå inte går? Suck. Jag börjar Googla och [hittar följande på WyWallets kundsida](http://wywallet.se/kundtjanst/#10):

> 10. **Hur avslutar jag WyWallet?** För att avsluta WyWallet måste du skicka ett mejl från den e-postadress du har registrerat hos oss till kundtjanst@wywallet.se. Du måste ta ut alla dina pengar från WyWallet när du avslutar ditt konto.

Förlåt, men jag är lite allergisk mot tjänster som man inte kan avsluta (enkelt) om och när man vill.

### Lite credit ska ni ändå ha

Tanken är jättebra. Verkligen, annars skulle jag inte ha registrerat mig från första början. Och ni säger faktiskt att det går bra att göra precis som jag vill, alltså betala som vanligt om man vill. Och via WyWallet när man vill. **Med det den lilla detaljen att det kan man ju tydligen inte alls.** Hoppas ni löser detta.

/rant.

## Uppdatering 25 oktober 2012

Efter att det här inlägget publicerades har jag pratat en del med [@WyWallet](https://twitter.com/WyWallet) på Twitter och det har visat sig att det jag vill aldrig kommer gå. Företagsabonnemang kommer adrig att kunna välja mobilfaktura på sina köp. Ovärt.

**WyWallet**: Tjena! Fr.o.m. 1/2 kommer sms-köp gå via WyWallet och tyvärr är det endast priv-ab som kommer kunna betala via mob-faktura.

**Jag**: Ok, så om jag vill fortsätta som innan, alltså att mina sms-köp läggs på telefonräkningen så måste jag avsluta WyWallet?

**WyWallet**:  ja tyvärr. Och fr.o.m. 1/2 kommer du inte kunna betala sms-köp via din ftg-mob-faktura alls.

**Jag**: Jahapp. Så då kommer jag alltså inte kunna köpa saker via telefonen, som företaget betalar för, via telefonen…

**WyWallet**:  Nope. :-( 